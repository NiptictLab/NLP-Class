# Introduction to Latex

အထူးသဖြင့် Master ကျောင်းသားတွေ၊ PhD ကျောင်းသားတွေက Latex ကိုသုံးပြီးတော့ စာတမ်းရေးတာ၊ presentation slide ပြင်တာတွေကို သိထားသင့်တယ်။  
ဒီ NLP Class ရဲ့ နောက်ဆုံး project report ကို Latex ကို သုံးပြီးတော့ တင်ရမယ်။  
Presentation slide ကိုလည်း Latex ကို သုံးရမယ်။  
Exercise no. 17 က အဲဒီအတွက် အတွေ့အကြုံရအောင် ကြိုတင်ပြင်ဆင်တာလည်း ဖြစ်ပါတယ်။  

## Using Latex for writing research papers

latex-paper/ ဖိုလ်ဒါကို refer လုပ်ပါ။  

## Using Latex for preparing presentation slides

latex-slide/ ဖိုလ်ဒါကို refer လုပ်ပါ။  

## Exercise No. 17

### 1st Exercise:  

latex-paper/paper1/ ဖိုလ်ဒါမှာက [iSAI-NLP 2019](https://isai-nlp2019.aiat.or.th/), Chiang Mai, Thailand မှာ ဆရာကိုယ်တိုင်ဖတ်ခဲ့တဲ့ Statistical Machine Translation between Kachin and Rawang စာတမ်းရဲ့ latex source ဖိုင်နဲ့ ခေါ်သုံးထားတဲ့ image ဖိုင်တွေ၊ compiled PDF ဖိုင် စတာတွေအားလုံးကို တင်ပေးထားပါတယ်။  

ဒီစာတမ်းကို ကိုယ့်စက်ထဲမှာ xelatex နဲ့ compile လုပ်ပြီးတော့ PDF ဖိုင် ထွက်တဲ့အထိ လုပ်ကြည့်ပါ။  
ဥပမာ .sty ဖိုင် မရှိတဲ့ ကိစ္စမျိုး နဲ့ တခြား compile လုပ်တဲ့အခါမဟာ ထွက်လာတဲ့ error တွေကို ဖြေရှင်းကြည့်ပါ။  

Makefile ကိုလည်း refer လုပ်ပါ။  

### 2nd Exercise:

latex-slide/slide1/ ဖိုလ်ဒါထဲမှာက ASR Model Building Project မှာ သုံးဖို့ရည်ရွယ်ထားခဲ့တဲ့ general domain စာကြောင်းတွေကိုအသံထွက်ဖတ်နိုင်ဖို့ ဆလိုက်ကို ပြင်ဆင်တုန်းက 
သုံးခဲ့တဲ့ Beamer template ကို အခြေခံထားတဲ့ latex source ဖိုင်တွေကို တင်ပေးထားတာပါ။  

edit-and-print.pl ကိုလည်း refer လုပ်ပါ။  

### 3rd Exercise:

အောက်ပါ အကြောင်းအရာတွေထဲက တစ်ခုကို latex paper အဖြစ်နဲ့ ပြင်ဆင်ကြည့်ပါ။ မြန်မာလိုပဲ ရေးရေး၊ အင်္ဂလိပ်လိုပဲ ရေးရေး အိုကေတယ်။  

1. Three Best Dishes

ကိုယ် အကြိုက်ဆုံး ဟင်းလျာ သုံးမျိုးနဲ့ ပတ်သက်ပြီး ရေးပါ။  
မြန်မာဟင်းပဲ ဖြစ်ဖြစ်၊ တရုပ်ဟင်းလျာပဲ ဖြစ်ဖြစ်၊ ဥရောပ ဟင်းလျာပဲ ဖြစ်ဖြစ် ကိုယ်ကြိုက်တာကို လွတ်လွတ်လပ်လပ် ရေးပါ။  
အဲဒီ ဟင်းလျာ ဓာတ်ပုံ ဘာညာကိုလည်း figure အနေနဲ့ ထည့်ပါ။  
Section တွေကို ကြိုက်သလို ခွဲပါ။  
ဟင်းလျာထဲမှာပါတဲ့ အဟာရ၊ ချက်ပုံချက်နည်း စတဲ့ အဆင့်တွေကိုလည်း ဇယားနဲ့ ပြတာမျိုး၊ နံပါတ်စဉ်တပ် ပြတာမျိုး လုပ်ကြည့်ပါ။  
Abstract, Conclusion လည်း ထည့်ပါ။  
Reference က link တွေကို ထည့်လည်း အိုကေပါတယ်။  
စာမျက်နှာက အများဆုံး ၅မျက်နှာပဲ ရှိပါစေ။  

2. Recommended Books

ကိုယ် ကြိုက်တဲ့ စာအုပ်တွေနဲ့ ပတ်သက်ပြီးတော့ ချရေးကြည့်ပါ။  
၂အုပ်ပဲ ဖြစ်ဖြစ်၊ ၃အုပ်ပဲ ဖြစ်ဖြစ် အိုကေပါတယ်။  
စာအုပ်ရဲ့ မျက်နှာဖုံး ကို ပုံအနေနဲ့ထည့်တာ၊ စာရေးဆရာရဲ့ ပုံကို ပုံအနေနဲ့ ထည့်တာမျိုး လုပ်ပါ။  
အဲဒီအထဲက စာသား တစ်ချိုကို ကောက်နုတ်ပြတာမျိုး၊ ကဗျာစာအုပ်ဆိုရင်လည်း ကဗျာကိုပါ အားလုံးမဟုတ်ရင်တောင် တစိတ်တပိုင်း ရိုက်ပြတာမျိုး လုပ်နိုင်ပါတယ်။  
Abstract, Section ခွဲတာတွေ၊ Conclusion နဲ့ reference ညွှန်းတဲ့ အပိုင်းတွေကိုလည်း အဆင်ပြေသလို လုပ်သွားပါ။  
စာမျက်နှာက အများဆုံး ၅မျက်နှာပဲ ရှိပါစေ။  

3. Free topic

ကိုယ်ရေးချင်တဲ့ အကြောင်းအရာကို လွတ်လွတ်လပ်လပ် ရေးနိုင်ပါတယ်။  
ဥပမာအနေနဲ့ ကိုယ့် ဝါသနာပဲဖြစ်ဖြစ်၊ ကိုယ် ကြိုက်တဲ့ subject တစ်ခုခု အကြောင်းအရာပဲ ဖြစ်ဖြစ်၊ ကိုယ်လေးစားတဲ့ ပုဂ္ဂိုလ် တစ်ယောက် အကြောင်းပဲဖြစ်ဖြစ်၊  
ကိုယ့် ဘာသာစကားအကြောင်းပဲ ဖြစ်ဖြစ်၊ ကိုယ်တက်ခဲ့ အထက်တန်းကျောင်း အကြောင်းပဲ ဖြစ်ဖြစ်၊ ကိုယ့်မွေးရပ်ဇာတိ အကြောင်းပဲ ဖြစ်ဖြစ် စတာမျိုးတွေ ပေါ့။  
Paper format ကိုပဲ သုံးပြီး၊ ကိုယ်ရေးချင်တဲ့ အကြောင်းအရာတွေကို ဆီလျော်အောင် section တွေခွဲပြီးတော့ ရေးချပါ။  
ပုံတွေ၊ ဇယားတွေလည်း ပါပါစေ။  
Reference ညွှန်းတာမျိုး၊ Section တွေ၊ Figure တွေ၊ ဇယားတွေကိုလည်း ညွှန်းတာမျိုး လုပ်ကြည့်ပါ။  
စာမျက်နှာက အများဆုံး ၅မျက်နှာပဲ ရှိပါစေ။  

### အထက်ပါ ခေါင်းစဉ် သုံးခုထဲက ဘယ်ခေါင်းစဉ်ကိုပဲ ရွေးရွေး ဆရာ့ဆီကို တင်တဲ့ အခါမှာ သုံးခဲ့တဲ့ .tex ဖိုင်၊ သုံးထားတဲ့ figure တွေ၊ Makefile စတဲ့ compile လုပ်ဖို့အတွက် လိုအပ်တဲ့ ဖိုင်တွေအားလုံးနဲ့တကွ compile လုပ်ထားပြီးထွက်လာတဲ့ PDF ဖိုင်ကိုပါ အားလုံးကို zip လုပ်ပြီးတော့ ပို့ပေးပါ။ password မခံပါနဲ့။  

